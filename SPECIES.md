# Fajok
* **Humanoid**: Jelenleg (2023.10.28) "emberszabású"-nak van fordítva, máshol pedig "humanoid"-nak, tehát nem egységes. Az "emberszabásút" inkább a főemlősökre mondjuk (anthropomorphous), de a játékban nincsenek majomszerű lények. Mindegyik "humanoid" határozottan emberszerű. A Wikipédia szerint is a fordítás "emberszerű": https://hu.wiktionary.org/wiki/humanoid#Angol, ami tükrözi is a játék logikáját. Meg is tarthatnánk a "humanoid" formát, mert ez is elterjedt a magyarban, de az "emberszerű" szebb, magyarosabb. Így erre változtatom meg a fordítást.
* **Machine**: Gép, ez szerintem megfelelő fordítás.
* **Mammalian**: Emlős, ezt sem tudjuk másképp fordítani.
* **Reptilian**: Ezt eredetileg "csúszómászó"-nak fordította az elődöm, de ez már nem használatos a modern nyelvben, sokkal inkább pontos a "hüllő", így erre változtattam meg.
* **Avian**: Jelenleg "szárnyas", de a "madárszerű" szerintem jobban illik a játékhoz, így erre változtatom meg.
* **Arthropoid**: "Ízeltlábú"-nak fordították, de a Stellaris wiki szerint ezek "rovarszerű" lények. Ez jobban is kifejezi a faji jelleget, ezért erre változtatom meg.
* **Molluscoid**: "Puhatestű", ez teljesen jó.
* **Fungoid**: "Gombaszerű" - ez is helyes.
* **Plantoid**: "Növényféle" volt, de szerintem a "növényszerű" jobb, hiszen ezek intelligens lények, nem tipikus növények.
* **Lithoid**: Nincs lefordítva. A hivatalos fordításokban "lithoid" vagy "litoid" szerepel. Szerintem felesleges a "h"-t kivenni, ha eddig is így volt, én meghagyom "lithoid"-nak. 
* **Necroid**: Ezt sem kell lefordítani, csak mivel magyarosan a c = k, ezért "nekroid". Több hivatalos fordításban is így van. 
* **Aquatic**: Jelenleg nincs lefordítva, de magyarul "vízi"-t jelent, de ez hülyén hangzik. Mivel mindegyik aquatic faj kap "Ocean Preference" tulajdonságot, ezért az "Óceáni" nem tűnik rossz választásnak. 
* **Toxoid**: Nincs lefordítva, de más nyelveken sem fordítják, így marad a "toxoid".